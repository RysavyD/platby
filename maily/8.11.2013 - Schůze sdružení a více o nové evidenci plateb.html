<html>
<head>
  <title>Schůze sdružení a více o nové evidenci plateb</title>
  <meta charset="utf-8" />
</head>
<body>
                                                                                
Vážená účastnice / vážený účastníku akcí našeho sdružení,
<br /><br />

Připomínám, že <b>aktuální přehled svých plateb za akce najdeš na adrese</b>:
<br /><a href="https://platby.alwaysdata.net">platby.alwaysdata.net</a><br /><br />
<i>Kdo Ti poradí při problémech s placením?<br />
Volej 732457966 Mirek Zvolský (zvolsky@seznam.cz) - pokladník sdružení.</i>

<h3>V tomto mailu:</h3>

<ul>
<li><b>Pozvánka na schůzi sdružení 14.11.</b></li>
<li><b>Vysvětlení a omluva</b>: podpis mailu; opožděná informace.</li>
<li><b>Uvítáme pomoc členů a příznivců sdružení</b>: vysvětlování situace; vylepšení evidence plateb; právní pomoc.</li>
<li>Tabulka - <b>Porovnání výhod a nevýhod</b> staré a nové evidence plateb.</li>
<li>Jak <b>tyto maily nedostávat</b> nebo požádat o <b>vrácení zálohy</b> - čti zcela dole</li>
</ul>

<h3>Pozvánka na schůzi sdružení 14.11.</h3>

<p>Po převodu evidence od Jiřího Poučka ještě nemáme možnost elektronicky oslovit jen členy, proto (možná) tuto pozvánku dostáváš jako <b>účastník(ce) našich akcí - nečlen sdružení</b>. Srdečně zveme i Tebe k této příležitosti seznámit se blíže se sdružením, jeho činností a některými členy - v oficiální části bys samozřejmě neměl(a) zasahovat do jednání (o spolupráci se spolecneaktivity.cz, o vypsání referenda, o vyloučení členů - viz program schůze).</p>

<p>Schůze se uskuteční ve čtvrtek 14.11. v 19h. Prosím, kvůli místu se včas přihlašte na <a href="http://fungujeme.aspone.cz/akce/detaily/Schuze-rady-Spolecne-aktivity%2c-os">http://fungujeme.aspone.cz/akce/detaily/Schuze-rady-Spolecne-aktivity%2c-os</a>.</p>


<h3>Vysvětlení a omluva: podpis mailu; opožděná informace.</h3>

<p>Nejsem si jistý, zda byl předchozí mail správně pochopen:<br />
<b>Nedošlo k vůbec žádné (!) změně v hospodaření s finančními prostředky.<br />
Mail byl jen informací, jak můžeš nyní platit za více služeb, a kde zjistíš kvalitnější a lépe zabezpečené informace o svých platbách.</b></p>

<p>Chtěl bych vysvětlit 2 věci a omluvit se za ně:</p>
<ol>
<li>Předchozí mail sice měl odesílatele a napsal jsem kontakt na sebe, ale zapomněl jsem jej podepsat. Zaslal jsem jej svým jménem - Mirek Zvolský. Jsem vedením občanského sdružení pověřen vést pokladnu a rutinní provozní záležitosti sdružení.</li>  
<li>O změně účetní evidence Vás informuji se zpožděním 1 měsíce. Evidence je využívána již od 1.října.<br />
O způsobu vedení účetní evidence účetní obvykle všechny členy ani neinformuje - zodpovídá za něj vedení sdružení. Ale protože jste zvyklí na vysoký standard v možnosti informovat se o svých platbách a útratách a my jej chceme samozřejmě i nadále poskytovat (a právě jsme jej podstatně vylepšili), omlouvám se i za uvedené zpoždění 1 měsíce.<br />
Můžete tedy mnozí vidět, že systém funguje, aniž by nějak ovlivňoval placení na serveru spolecneaktivity.cz. Ani nikdo z vás, ani provozovatel webu Jiří Pouček, jste nezaregistrovali žádnou změnu. Můžeme tedy konstatovat, že byl splněn jeden z cílů změny - neovlivnit pořádání akcí a jejich placení na serveru spolecneaktivity.cz.<br/>
Doufáme, že se povedlo naplnit i mnohé další cíle. O tom jsem už informoval výše.<br />
Pro zpoždění informace o 1 měsíc jsem měl jeden velký důvod: Investoval jsem asi 200 hodin dobrovolné práce zdarma, a sice velice náročné, protože se jedná o evidenci peněz, o účetnictví, o převody účetních dat, o zabezpečení proti zneužití, apod. Na tuto práci jsem opravdu potřeboval klid a poslední, co jsem si k tomu přál, být vystaven hysterickému útoku provozovatele odstavované účetní evidence. Ten po zveřejnění informace skutečně nastal a kromě psychologického tlaku by mohl znamenat i skutečná rizika pro přístupnost našich vlastních účetních dat v evidenci na spolecneaktivity.cz pro sdružení. Doufám, že tomu jsme zdárně předešli.</li>     
</ol>


<h3>Uvítáme pomoc členů a příznivců sdružení.</h3>

<ol>
<li><b>Věnuj prosím chvilku pochopení problému a pomoz našemu sdružení jej vysvětlit i svým známým</b>, ostatním uživatelům serveru spolecneaktivity.cz, na které nemáme kontakt.<br /><br />
<i>Mám za to, že poplašná zpráva Jiřího Poučka, zveřejněná na webu spolecneaktivity.cz v sekci Novinky, znedůvěryhodnila především jakékoli placení na webu spolecneaktivity.cz obecně (i ostatním komunitám). Může ale být, že někdo ji pochopí tak, že bude mít nedůvěru platit za naše akce. Pomozte nám to, prosím, vysvětlit. Sdružení nyní zveřejňuje na webu spolecneaktivity.cz akce s výdaji 75000 Kč. To je tedy možná výše přímé škody při jejich neobsazení, které by nám (a zprostředkovaně pochopitelně vám - účastníkům našich akcí - protože žádné dotace na ně nedostáváte) celkem nenápadná poplašná zpráva mohla v nejhorším případě způsobit. Ale proč by nebyla vyřčena? Vždyť může pomoci nově zakládanému subjektu s účastí Jiřího Poučka Organizátoři akcí, o.s. Až se budete hlásit na nějakou akci tohoto sdružení, vzpomeňte, jak byla podpora pro něj vedena, a vysvětlete to i ostatním. Děkuji.</i></li>
<br />
<li><b>Pomoz auditovat novou účetní evidenci</b><br /><br />
<i>Snažíme se myslet na všechna rizika. Jako autor účetní evidence chci bezpečnosti dosáhnout otevřeností ke všem uživatelům, nikoli utajováním detailů před nimi. Napadne-li Tě, jaké nevýhody, problémy a rizika mohou vznikat, budu se snažit o nápravu co nejdříve. Můžu předat podrobné informace o systému každému, koho to zajímá více.</i></li>
<br />
<li>Není mezi vámi <b>někdo právnicky vzdělaný, kdo by chtěl pomoci?</b><br /><br />
<i>Jiří Pouček pravidelně a opakovaně uvádí, že použije právní pomoc, pokud jeho údajné nároky nebudou uspokojeny. Stačí minimální orientace v problému, aby bylo jasné, že kdyby "došlo na lámání chleba", nároky by byly opačné. Např. sdružení bylo do prosince 2012 provozovatelem webu a vlastníkem dat, jemuž jste svěřili své osobní údaje a korespondenci, přesto ztratilo k těmto datům přístup a jejich "vlastníkem" se "stal" Jiří Pouček.<br />
Potíž je, že jak tyto skutečnosti zapadají do zapomenutí minulosti, získávají stále větší šanci překroucené argumenty. Potřebujeme tedy někoho, kdo by takové skutečnosti evidoval a dokumentoval a někoho právnicky vzdělaného, kdo by posoudil, které kroky jednání J.Poučka poškodily sdružení a nebyly v pořádku z hlediska práva. Vyvolání sporu nás pochopitelně nezajímá. Ale měli bychom být aspoň trochu připraveni, kdyby jej vyvolala protistrana.</i></li>
</ol>


<h3>Porovnání výhod a nevýhod nové a staré evidence plateb</h3>

Nová evidence plateb přináší výhody vám (účastníkům akcí) i vedení sdružení v oblastech:
<ul>
<li>účetní</li>
<li>bezpečnostní</li>
<li>informací pro účastníky akcí</li>
<li>finančních výdajů na provoz aplikace</li>
<li>vlastnických práv našeho sdružení</li>
</ul>

<p>Zde v mailu uvádím jen výhody pro účastníka akcí. Podrobnější rozbor a varování před ukládáním účetních dat na web spolecneaktivity.cz najdeš <a href="https://platby.alwaysdata.net/info/varovani">na této stránce.</a> <i>Budu rád, když informace inspirují i ostatní subjekty, které by chtěly na spolecneaktivity.cz v budoucnu působit.</i></p>

<table border="1px">
<thead>
  <th>hodnocený parametr</th>
  <th>opuštěná evidence na spolecneaktivity.cz</th>
  <th>modernizovaná evidence</th>
</thead>
<tbody>
  <tr>
    <td>za jak dlouho vidí zákazník, že platba došla na účet sdružení</td>
    <td>[-] několik dnů</td>
    <td>[+] 20 min</td>
  </tr>
  <tr>
    <td>zabezpečení uživatelských dat</td>
    <td>[-] žádné; data se předávají v nešifrované podobě a jsou dostupná kterémukoli uživateli použitého wifi připojení, a také správcům všech transportních serverů; mohou být zneužita i změněna případným útočníkem</td>
    <td>[+] https protokol; data jsou šifrována a nemohou být změněna</td>
  </tr>
  <tr>
    <td>zabezpečení hesla uživatele</td>
    <td>[-] pravděpodobně žádné - hesla se předávají v nešifrované podobě a jsou dostupná kterémukoli uživateli použitého wifi připojení, a také správcům všech transportních serverů</td>
    <td>[+] https protokol; hesla jsou šifrována</td>
  </tr>
  <tr>
    <td>cena pro sdružení (prodražuje totiž ceny akcí pro účastníky)</td>
    <td>[-] 12000 Kč ročně</td>
    <td>[+] zdarma, včetně podpory pro první 3 roky</td>
  </tr>
  <tr>
    <td>možnost evidovat platby za všechny akce sdružení</td>
    <td>[-] ne, tomu brání provozovatel spolecneaktivity.cz</td>
    <td>[+] ano</td>
  </tr>
</tbody>
</table>

<br />


<h3>Jak zabránit zasílání těchto mailů, pokud Tě nezajímají</h3>

<p>Ve svém profilu na platby.alwaysdata.net najdeš dole předvolbu Neposílat,
kterou můžeš mailové informace zablokovat.<br />
Vzhledem k tomu, že se jedná o správu Tvých peněz a plateb, nedoporučujeme to.</p>

<p>Na platby.alwaysdata.net v menu Zákazník také najdeš volbu pro vrácení své osobní zálohy na Tvůj běžný účet.</p>

</body>